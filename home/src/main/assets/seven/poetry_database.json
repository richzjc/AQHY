 [
        [
            "感遇 二首【其一】",
            "张九龄",
            "兰叶春葳蕤，桂华秋皎洁。\n欣欣此生意，自尔为佳节。\n谁知林栖者，闻风坐相悦。\n草木有本心，何求美人折。\n",
            "",
            1
        ],
        [
            "感遇 二首【其二】",
            "张九龄",
            "江南有丹橘，经冬犹绿林。\n岂伊地气暖，自有岁寒心。\n可以荐嘉客，奈何阻重深。\n运命唯所遇，循环不可寻。\n徒言树桃李，此木岂无阴？",
            "",
            2
        ],
        [
            "下终南山过斛斯山人宿置酒\n",
            "李白",
            "暮从碧山下，山月随人归。\n却顾所来径，苍苍横翠微。\n相携及田家，童稚开荆扉。\n绿竹入幽径，青萝拂行衣。\n欢言得所憩，美酒聊共挥。\n长歌吟松风，曲尽河星稀。\n我醉君复乐，陶然共忘机。\n",
            "",
            3
        ],
        [
            "月下独酌\n",
            "李白",
            "\n花间一壶酒，独酌无相亲。\n举杯邀明月，对影成三人。\n月既不解饮，影徒随我身。\n暂伴月将影，行乐须及春。\n我歌月徘徊，我舞影零乱。\n醒时同交欢，醉后各分散。\n永结无情游，相期邈云汉。\n",
            "",
            4
        ],
        [
            "丽人行",
            "杜甫",
            "\n三月三日天气新，长安水边多丽人。态浓意远淑且真，肌理细腻骨肉匀。绣罗衣裳照暮春，蹙金孔雀银麒麟。头上何所有？翠微盍叶垂鬓唇。背后何所见？珠压腰衱稳称身。就中云幕椒房亲，赐名大国虢与秦。紫驼之峰出翠釜，水精之盘行素鳞。犀箸厌饫久未下，鸾刀缕切空纷纶。黄门飞鞚不动尘，御厨络绎送八珍。箫鼓哀吟感鬼神，宾从杂遝实要津。后来鞍马何逡巡，当轩下马入锦茵。杨花雪落覆白苹，青鸟飞去衔红巾。炙手可热势绝伦，慎莫近前丞相嗔！",
            "",
            5
        ],
        [
            "兵车行",
            "杜甫",
            "\n车辚辚，马萧萧。行人弓箭各在腰。耶娘妻子走相送，尘埃不见咸阳桥。牵衣顿足拦道哭，哭声直上干云霄。道旁过者问行人，行人但云点行频。或从十五北防河，便至四十西营田。去时里正与裹头，归来头白还戍边。边庭流血成海水，武皇开边意未已。君不闻汉家山东二百州，千村万落生荆杞。纵有健妇把锄犁，禾生陇亩无东西。况复秦兵耐苦战，被驱不异犬与鸡。长者虽有问，役夫敢伸恨？且如今年冬，未休关西卒。县官急索租，租税从何出。信知生男恶，反是生女好。生女犹得嫁比邻，生男埋没随百草。君不见，青海头。古来白骨无人收，新鬼烦冤旧鬼哭，天阴雨湿声啾啾。",
            "",
            6
        ],
        [
            "将进酒",
            "李白",
            "\n君不见黄河之水天上来，奔流到海不复回。君不见高堂明镜悲白发，朝如青丝暮成雪。人生得意须尽欢，莫使金樽空对月。天生我材必有用，千金散尽还复来。烹羊宰牛且为乐，会须一饮三百杯。岑夫子，丹丘生。将进酒，君莫停。与君歌一曲，请君为我侧耳听。钟鼓馔玉不足贵，但愿长醉不愿醒。古来圣贤皆寂寞，惟有饮者留其名。陈王昔时宴平乐，斗酒十千恣欢谑。主人何为言少钱，径须沽取对君酌。五花马，千金裘。呼儿将出换美酒，与尔同销万古愁。",
            "",
            7
        ],
        [
            "行路难",
            "李白",
            "\n金樽清酒斗十千，玉盘珍馐直万钱。停杯投箸不能食，拔剑四顾心茫然。欲渡黄河冰塞川，将登太行雪满山。闲来垂钓碧溪上，忽复乘舟梦日边。行路难，多歧路，今安在？长风破浪会有时，直挂云帆济沧海。",
            "",
            8
        ],
        [
            "蜀道难",
            "李白",
            "\n噫吁嚱危乎高哉！蜀道之难，难于上青天！蚕丛及鱼凫，开国何茫然。尔来四万八千岁，不与秦塞通人烟。西当太白有鸟道，可以横绝峨嵋巅。地崩山摧壮士死，然后天梯石栈方钩连。上有六龙回日之高标，下有冲波逆折之回川。黄鹤之飞尚不得过，猿猱(náo)欲度愁攀援。青泥何盘盘，百步九折萦岩峦。扪参历井仰胁息，以手抚膺坐长叹。问君西游何时还，畏途巉(chán)岩不可攀。但见悲鸟号古木，雄飞从雌绕林间。又闻子规啼夜月，愁空山。蜀道之难，难于上青天，使人听此凋朱颜。连峰去天不盈尺，枯松倒挂倚绝壁。飞湍瀑流争喧豗，砯(pēng)崖转石万壑雷。其险也若此，嗟尔远道之人，胡为乎来哉？剑阁峥嵘而崔嵬，一夫当关，万夫莫开。所守或匪亲，化为狼与豺。朝避猛虎，夕避长蛇。磨牙吮血，杀人如麻。锦城虽云乐，不如早还家。蜀道之难，难于上青天！侧身西望长咨嗟。",
            "",
            9
        ],
        [
            "金缕衣",
            "杜秋娘",
            "\n劝君莫惜金缕衣，劝君惜取少年时。\n花开堪折直须折，莫待无花空折枝。",
            "",
            10
        ],
        [
            "出塞",
            "王昌龄",
            "\n秦时明月汉时关，万里长征人未还。\n但使龙城飞将在，不教胡马度阴山。\n",
            "",
            11
        ],
        [
            "出塞",
            "王之涣",
            "\n黄河远上白云间，一片孤城万仞山。\n羌笛何须怨杨柳，春风不度玉门关。",
            "",
            12
        ],
        [
            "游子吟",
            "孟郊",
            "\n慈母手中线，游子身上衣。\n临行密密缝，意恐迟迟归。\n谁言寸草心，报得三春晖。",
            "",
            13
        ],
        [
            "夜雨寄北",
            "李商隐",
            "\n君问归期未有期，巴山夜雨涨秋池。\n何当共剪西窗烛，却话巴山夜雨时。",
            "",
            14
        ],
        [
            "泊秦淮",
            "杜牧",
            "\n烟笼寒水月笼沙，夜泊秦淮近酒家。\n商女不知亡国恨，隔江犹唱后庭花。",
            "",
            15
        ],
        [
            "赤壁",
            "杜牧",
            "\n折戟沉沙铁未销，自将磨洗认前朝。\n东风不与周郎便，铜雀春深锁二乔。",
            "",
            16
        ],
        [
            "枫桥夜泊",
            "张继",
            "\n月落乌啼霜满天，江枫渔火对愁眠。\n姑苏城外寒山寺，夜半钟声到客船。",
            "",
            17
        ],
        [
            "早发白帝城",
            "李白",
            "\n朝辞白帝彩云间，千里江陵一日还。\n两岸猿声啼不住，轻舟已过万重山。\n",
            "",
            18
        ],
        [
            "送孟浩然之广陵",
            "李白",
            "\n故人西辞黄鹤楼，烟花三月下扬州。\n孤帆远影碧空尽，唯见长江天际流。",
            "",
            19
        ],
        [
            "九月九日忆山东兄弟",
            "王维",
            "\n独在异乡为异客，每逢佳节倍思亲。\n遥知兄弟登高处，遍插茱萸少一人。\n",
            "",
            20
        ],
        [
            "回乡偶书",
            "贺知章",
            "\n少小离家老大回，乡音无改鬓毛衰。\n儿童相见不相识，笑问客从何处来？",
            "",
            21
        ],
        [
            "寻隐者不遇",
            "贾岛",
            "\n松下问童子，言师采药去。\n只在此山中，云深不知处。",
            "",
            22
        ],
        [
            "江雪",
            "柳宗元\n",
            "千山鸟飞绝，万径人踪灭。\n孤舟蓑笠翁，独钓寒山雪。",
            "",
            23
        ],
        [
            "登鹳雀楼",
            "王之涣",
            "\n\n白日依山尽，黄河入海流。\n欲穷千里目，更上一层楼。",
            "",
            24
        ],
        [
            "静夜思",
            "李白",
            "\n床前明月光，疑是地上霜。\n举头望明月，低头思故乡。\n",
            "",
            25
        ],
        [
            "春晓",
            "孟浩然",
            "\n春眠不觉晓，处处闻啼鸟。\n夜来风雨声，花落知多少？",
            "",
            26
        ],
        [
            "宿建德江",
            "孟浩然\n",
            "移舟泊烟渚，日暮客愁新。\n野旷天低树，江清月近人。",
            "",
            27
        ],
        [
            "杂诗",
            "王维\n",
            "\n君自故乡来，应知故乡事。\n来日绮窗前，寒梅著花未？",
            "",
            28
        ],
        [
            "相思",
            "王维",
            "\n\n红豆生南国，春来发几枝。\n愿君多采撷，此物最相思。",
            "",
            29
        ],
        [
            "鹿柴(zhài)",
            "王维",
            "\n空山不见人，但闻人语响。\n返景入深林，复照青苔上。",
            "",
            30
        ],
        [
            "无题",
            "李商隐",
            "\n相见时难别亦难，东风无力百花残。\n春蚕到死丝方尽，蜡炬成灰泪始干。\n晓镜但愁云鬓改，夜吟应觉月光寒。\n蓬山此去无多路，青鸟殷勤为探看。 ",
            "",
            31
        ],
        [
            "锦瑟",
            "李商隐",
            "\n锦瑟无端五十弦，一弦一柱思华年。\n庄生晓梦迷蝴蝶，望帝春心托杜鹃。\n沧海月明珠有泪，蓝田日暖玉生烟。\n此情可待成追忆，只是当时已惘然。\n",
            "",
            32
        ],
        [
            "黄鹤楼",
            "崔颢",
            "\n昔人已乘黄鹤去，此地空余黄鹤楼。\n黄鹤一去不复返，白云千载空悠悠。\n晴川历历汉阳树，芳草萋萋鹦鹉洲。\n日暮乡关何处是？烟波江上使人愁。",
            "",
            33
        ],
        [
            "草",
            "白居易",
            "\n离离原上草，一岁一枯荣。\n野火烧不尽，春风吹又生。\n远芳侵古道，晴翠接荒城。\n又送王孙去，萋萋满别情。\n",
            "",
            34
        ],
        [
            "过故人庄\n",
            "孟浩然",
            "\n故人具鸡黍，邀我至田家。\n绿树村边合，青山郭外斜。\n开轩面场圃，把酒话桑麻。\n待到重阳日，还来就菊花。",
            "",
            35
        ],
        [
            "山居秋暝",
            "王维",
            "\n空山新雨后，天气晚来秋。\n明月松间照，清泉石上流。\n竹喧归浣女，莲动下渔舟。\n随意春芳歇，王孙自可留。\n",
            "",
            36
        ],
        [
            "春望",
            "杜甫",
            "\n国破山河在，城春草木深。\n感时花溅泪，恨别鸟惊心。\n烽火连三月，家书抵万金。\n白头搔更短，浑欲不胜簪。\n",
            "",
            37
        ],
        [
            "题破山寺后禅院",
            "常建",
            "\n清晨入古寺，初日照高林。\n竹径通幽处，禅房花木深。\n山光悦鸟性，潭影空人心。\n万籁此俱寂，但余钟磬声。\n",
            "",
            38
        ],
        [
            "次北固山下",
            "王湾",
            "\n客路青山下，行舟绿水前。\n潮平两岸阔，风正一帆悬。\n海日生残夜，江春入旧年。\n乡书何处达，归雁洛阳边。",
            "",
            39
        ],
        [
            "杜少府之任蜀州",
            "王勃",
            "\n城阙辅三秦，风烟望五津。\n与君离别意，同是宦游人。\n海内存知己，天涯若比邻。\n无为在歧路，儿女共沾巾。",
            "",
            40
        ],
        [
            "白雪歌送武判官归京",
            "岑参",
            "\n北风卷地白草折，胡天八月即飞雪。\n忽如一夜春风来，千树万树梨花开。\n散入珠帘湿罗幕，狐裘不暖锦衾薄。\n将军角弓不得控，都护铁衣冷犹著。\n瀚海阑干百丈冰，愁云惨淡万里凝。\n中军置酒饮归客，胡琴琵琶与羌笛。\n纷纷暮雪下辕门，风掣红旗冻不翻。\n轮台东门送君去，去时雪满天山路。\n山回路转不见君，雪上空留马行处。\n",
            "",
            41
        ],
        [
            "登幽州台歌",
            "陈子昂",
            "\n前不见古人，后不见老者。\n念天地之悠悠，独怆然而涕下。",
            "",
            42
        ],
        [
            "望岳",
            "杜甫",
            "\n岱宗夫如何？齐鲁青未了。\n造化钟神秀，阴阳割昏晓。\n荡胸生层云，决眦入归鸟。\n会当凌绝顶，一览众山小。",
            "",
            43
        ],
        [
            "悯农二首",
            "李绅",
            "\n春种一粒粟，秋收万颗子。\n四海无闲田，农夫犹饿死。\n锄禾日当午，汗滴禾下土。\n谁知盘中餐，粒粒皆辛苦。",
            "",
            44
        ],
        [
            "悯农",
            "李绅",
            "\n锄禾日当午，\n汗滴禾下土。\n谁知盘中餐，\n粒粒皆辛苦 。",
            "",
            45
        ]
    ]
